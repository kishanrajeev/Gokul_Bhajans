1	nava gaura-varam nava-puṣpa-saram
	nava-bhāva-dharam nava-lāsya-param
	nava-hāsya-karam nava-hema-varam
	praṇamāmi śacī -suta-gaura-varam

2	nava-prema-yutam nava-nita-śucam
	nava-veṣa-krtam nava-prema-rasam
	navadhā vilasat śubha-prema-mayam
	praṇamāmi śacī-suta-gaura-varam

3	hari-bhakti-param hari-nāma-dharam
	kara-jāpya-karam hari-nāma-param
	nayane satatam praṇayāśru-dharam
	praṇamāmi śacī-suta-gaura-varam

4	satatam janatā-bhava-tāpa-haram
	paramārtha-parāyaṇa-loka-gatim
	nava-leha-karam jagat-tāpa-haram
	praṇamāmi śacī-suta-gaura-varam

5	nija-bhakti-karam priya-cārutaram
	naţa-nartana-nāgara-rāja-kulam
	kula-kāmini-mānasa-lāsya-karam
	praṇamāmi śacī-suta-gaura-varam

6	karatāla-valam kala-kanţha-ravam
	mrdu-vādya-suvīnika-yā madhuram
	nija-bhakti-gunāvrta-nāţya-karam
	praṇamāmi śacī-suta-gaura-varam

7	yuga-dharma-yutam punar nanda-sutam
	dharaṇi-sucitram bhava-bhāvocitam
	tanu-dhyāna-citam nija-vāsa-yutam
	praṇamāmi śacī-suta-gaura-varam

8	aruṇam nayanam caraṇam vasanam
	vadane skhalitam svaka-nāma-dharam
	kurute su-rasam jagatā jīvanam
	praṇamāmi śacī-suta-gaura-varam
