
1	munīndra-vṛnda-vandite triloka-śoka-hāriṇi
	prasanna-vaktra-pańkaje nikuñja-bhū-vilāsini
	vrajendra-bhānu-nandini vrajendra-sūnu-sańgate
	kadā kariṣyasīha māḿ kṛpā-katākṣa-bhājanam

2	aśoka-vṛkṣa-vallarī-vitāna-maṇḍapa-sthite
	pravāla-vāla-pallava-prabhārunāńghri-komale
	varābhaya-spurat-kare prabhūta-sampadālaye
	kadā kariṣyasīha māḿ kṛpā-katākṣa-bhājanam

3	anańga-rańga-mańgala-prasańga-bhańgura-bhruvāḿ
	savibhramaḿ sasaḿbhramaḿ dṛg-anta-bāṇa-pātanaiḥ
	nirantaraḿ vaśī-kṛta-pratīti-nandanandane
	kadā kariṣyasīha māḿ kṛpā-katākṣa-bhājanam

4	taḍit-suvarṇa-campaka-pradīpta-gaura-vigrahe
	mukha-prabhā-parāsta-koţi-śāradendu-maṇḍale
	vicitra-citra-sañcarac-cakora-śāva-locane
	kadā kariṣyasīha māḿ kṛpā-katākṣa-bhājanam

5	madonmadāti-yauvane pramoda-māna-maṇḍite
	priyānurāga-rañjite kalā-vilāsa-paṇḍite
	ananya-dhanya-kuñja-rājya-kāma-keli-kovide
	kadā kariṣyasīha māḿ kṛpā-katākṣa-bhājanam

6	aśeṣa-hāva-bhāva-dhīra-hīra-hāra-bhūṣite
	prabhūta-śātakumbha-kumbha-kumbhi kumbha sustani
	praśasta-manda-hāsya-cūrṇa-pūrṇa-saukya-sāgare
	kadā kariṣyasīha māḿ kṛpā-katākṣa-bhājanam

7	mṛnāla-vāla-vallarī-tarańga-rańga-dor-late
	latāgra-lāsya-lola-nīla-locanāvalokane
	lalal-lulan-milan-manojña-mugdha-mohanāśrite
	kadā kariṣyasīha māḿ kṛpā-katākṣa-bhājanam

8	suvarṇa-mālikāñcita-trirekha-kambu-kaṇţhage
	tri-sūtra-mańgalī-guṇa-tri-ratna-dīpti-dīdhiti
	salola-nīla-kuntala-prasūna-guccha-gumphite
	kadā kariṣyasīha māḿ kṛpā-katākṣa-bhājanam

9	nitamba-bimba-lambamāna-puṣpa-mekhalā-guṇe
	praśasta-ratna-kińkiṇī-kalāpa-madhya-mañjule
	karīndra-śuṇḍa-daṇḍikāvaroha-saubhagoruke
	kadā kariṣyasīha māḿ kṛpā-katākṣa-bhājanam

10	aneka-mantra-nāda-mañju-nūpurārava-skhalat-
	samāja-rāja-haḿsa-vaḿśa-nikvaṇāti-gaurave
	vilola-hema-vallarī-viḍambi-cāru-cańkrame
	kadā kariṣyasīha māḿ kṛpā-katākṣa-bhājanam

11	ananta-koţi-viṣṇu-loka-namra-padmajārcite
	himādrijā-pulomajā-viriñcajā-vara-prade
	apāra-siddhi-ṛddhi-digdha-sat-padāńgulī-nakhe
	kadā kariṣyasīha māḿ kṛpā-katākṣa-bhājanam

12	makheśvari kriyeśvari svadheśvari sureśvari
	triveda-bhāratīśvari pramāṇa-śāsaneśvari
	rameśvari kṣameśvari pramoda-kānaneśvari
	vrajeśvari vrajādhipe Śrī-rādhike namo ’stu te

13	itī mamādbhutaḿ stavaḿ niśamya bhānu-nandinī
	karotu santataḿ janaḿ kṛpā-kaţākṣa-bhājanam
	bhavet tadaiva sañcita-trirūpa-karma-nāśanaḿ
	bhavet tadā vrajendra-sūnu-maṇḍala-praveśanam
