Vrindavanashtakam - by Srila Viswanatha Cakravarty Thakura

na yoga-siddhir na mamāstu mokṣo
vaikuṇṭha-loke pi na pārṣadatvam
premāpi na syād iti cet tarāḿ tu
mamāstu vṛndāvana eva vāsaḥ
 
tārāaḿ janur yatra vidhir yayāce
sad-bhakta-cūḍāmaṇir uddhavo’ pi
vīkṣyvaiva mādhurya-dhūrāḿ tad asmin
mamāstu vṛndāvana eva vāsaḥ
 
kiḿ te kṛtaḿ hanta tapaḥ kṣitīti
gopyo pi bhūme stuvate sma kīrtim
yenaiva kṛṣṇāńghri-padāńkite smin
mamāstu vṛndāvana eva vāsaḥ
 
gopāńganā-lampaṭa-taiva yatra
yasyāḿ rasaḥ pūrṇatamatvam āpa
yato raso vai sa iti śrutis tan
mamāstu vṛndāvana eva vāsaḥ
 
bhāṇḍīra-govardhana-rāsa-pīṭhais
trī-sīmake yojana-pañcakena
mite vibhutvād amite pi cāsmin
mamāstu vṛndāvana eva vāsaḥ
 
yatrādhipatyaḿ vṛṣabhānu-putryā
yenodayet prema-sukhaḿ janānām
yasmin mamāśā balavat yato smin
mamāstu vṛndāvana eva vāsaḥ
 
yasmin mahā-rāsa-vilāsa-līlā
na prāpa yāḿ śrīrapi sā tapobhiḥ
tatrollasan-mañju-nikuñja-puñje
mamāstu vṛndāvana eva vāsaḥ
 
sadā ruru-nyańku-mukhā viśańkaḿ
khelanti kūjanti pikāli kīrāḥ
śikhaṇḍino yatra naṭanti tasmin
mamāstu vṛndāvana eva vāsaḥ
 
vṛndāvanasyāṣṭakam etad uccaiḥ
paṭhanti ye niścala-buddhayas te
vṛndāvaneśāńghri-saroja-sevāḿ
sākṣallabhante januṣo 'nta eva