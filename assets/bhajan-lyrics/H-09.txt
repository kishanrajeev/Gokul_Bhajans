1 	īśvaraḥ paramaḥ kṛṣṇaḥ
	sac-cid-ānanda-vigrahaḥ
	anādir ādir govindaḥ
	sarva-kāraṇa-kāraṇam

2 	Sahasra-patra-kamalam
	Gokulakhyam mahat-padam
	Tat-karnikaram tad-dhama
	Tad-anantamsa-sambhavam

15 	Vamangad asrjad visnum
	Daksinangat prajapatim
	Jyotir linga mayam sambhum
	Kurca desad avasrjat

29 	cintāmaṇi-prakara-sadmasu kalpa-vṛkṣa-
	lakṣāvṛteṣu surabhīr abhipālayantam
	lakṣmī-sahasra-śata-sambhrama-sevyamānaṁ
	govindam ādi-puruṣaṁ tam ahaṁ bhajāmi 

30 	veṇuṁ kvaṇantam aravinda-dalāyatākṣam-
	barhāvataṁsam asitāmbuda-sundarāṅgam
	kandarpa-koṭi-kamanīya-viśeṣa-śobhaṁ
	govindam ādi-puruṣaṁ tam ahaṁ bhajāmi

31 	ālola-candraka-lasad-vanamālya-vaṁśī-
	ratnāṅgadaṁ praṇaya-keli-kalā-vilāsam
	śyāmaṁ tri-bhaṅga-lalitaṁ niyata-prakāśaṁ
	govindam ādi-puruṣaṁ tam ahaṁ bhajāmi

32 	aṅgāni yasya sakalendriya-vṛtti-manti
	paśyanti pānti kalayanti ciraṁ jaganti
	ānanda-cinmaya-sad-ujjvala-vigrahasya
	govindam ādi-puruṣaṁ tam ahaṁ bhajāmi 

33 	advaitam acyutam anādim ananta-rūpam
	ādyaṁ purāṇa-puruṣaṁ nava-yauvanaṁ ca
	vedeṣu durlabham adurlabham ātma-bhaktau
	govindam ādi-puruṣaṁ tam ahaṁ bhajāmi
 
34 	panthās tu koṭi-śata-vatsara-sampragamyo
	vāyor athāpi manaso muni-puṅgavānām
	so 'py asti yat-prapada-sīmny avicintya-tattve
	govindam ādi-puruṣaṁ tam ahaṁ bhajāmi 

35 	eko 'py asau racayituṁ jagad-aṇḍa-koṭiṁ
	yac-chaktir asti jagad-aṇḍa-cayā yad-antaḥ
	aṇḍāntara-stha-paramāṇu-cayāntara-stham-
	govindam ādi-puruṣaṁ tam ahaṁ bhajāmi 

36 	yad-bhāva-bhāvita-dhiyo manujās tathaiva
	samprāpya rūpa-mahimāsana-yāna-bhūṣāḥ
	sūktair yam eva nigama-prathitaiḥ stuvanti
	govindam ādi-puruṣaṁ tam ahaṁ bhajāmi 

37 	ānanda-cinmaya-rasa-pratibhāvitābhis
	tābhir ya eva nija-rūpatayā kalābhiḥ
	goloka eva nivasaty akhilātma-bhūto
	govindam ādi-puruṣaṁ tam ahaṁ bhajāmi 

38 	premāñjana-cchurita-bhakti-vilocanena
	santaḥ sadaiva hṛdayeṣu vilokayanti
	yaṁ śyāmasundaram acintya-guṇa-svarūpaṁ
	govindam ādi-puruṣaṁ tam ahaṁ bhajāmi  

39 	rāmādi-mūrtiṣu kalā-niyamena tiṣṭhan
	nānāvatāram akarod bhuvaneṣu kintu
	kṛṣṇaḥ svayaṁ samabhavat paramaḥ pumān yo
	govindam ādi-puruṣaṁ tam ahaṁ bhajāmi 

40 	yasya prabhā prabhavato jagad-aṇḍa-koṭi-
	koṭiṣv aśeṣa-vasudhādi vibhūti-bhinnam
	tad brahma niṣkalam anantam aśeṣa-bhūtaṁ
	govindam ādi-puruṣaṁ tam ahaṁ bhajāmi 

41 	māyā hi yasya jagad-aṇḍa-śatāni sūte
	traiguṇya-tad-viṣaya-veda-vitāyamānā
	sattvāvalambi-para-sattvaṁ viśuddha-sattvam-
	govindam ādi-puruṣaṁ tam ahaṁ bhajāmi 

42 	ānanda-cinmaya-rasātmatayā manaḥsu
	yaḥ prāṇināṁ pratiphalan smaratām upetya
	līlāyitena bhuvanāni jayaty ajasram-
	govindam ādi-puruṣaṁ tam ahaṁ bhajāmi 

43 	goloka-nāmni nija-dhāmni tale ca tasya
	devi maheśa-hari-dhāmasu teṣu teṣu
	te te prabhāva-nicayā vihitāś ca yena
	govindam ādi-puruṣaṁ tam ahaṁ bhajāmi 

44 	sṛṣṭi-sthiti-pralaya-sādhana-śaktir ekā
	chāyeva yasya bhuvanāni bibharti durgā
	icchānurūpam api yasya ca ceṣṭate sā
	govindam ādi-puruṣaṁ tam ahaṁ bhajāmi

45 	kṣīraṁ yathā dadhi vikāra-viśeṣa-yogāt
	sañjāyate na hi tataḥ pṛthag asti hetoḥ
	yaḥ śambhutām api tathā samupaiti kāryād
	govindam ādi-puruṣaṁ tam ahaṁ bhajāmi

46 	dīpārcir eva hi daśāntaram abhyupetya
	dīpāyate vivṛta-hetu-samāna-dharmā
	yas tādṛg eva hi ca viṣṇutayā vibhāti
	govindam ādi-puruṣaṁ tam ahaṁ bhajāmi

47 	yaḥ kāraṇārṇava-jale bhajati sma yoga-
	nidrām ananta-jagad-aṇḍa-sa-roma-kūpaḥ
	ādhāra-śaktim avalambya parāṁ sva-mūrtiṁ
	govindam ādi-puruṣaṁ tam ahaṁ bhajāmi 

48 	yasyaika-niśvasita-kālam athāvalambya
	jīvanti loma-vilajā jagad-aṇḍa-nāthāḥ
	viṣṇur mahān sa iha yasya kalā-viśeṣo
	govindam ādi-puruṣaṁ tam ahaṁ bhajāmi
 
49 	bhāsvān yathāśma-śakaleṣu nijeṣu tejaḥ
	svīyam kiyat prakaṭayaty api tadvad atra
	brahmā ya eṣa jagad-aṇḍa-vidhāna-kartā
	govindam ādi-puruṣaṁ tam ahaṁ bhajāmi

50 	yat-pāda-pallava-yugaṁ vinidhāya kumbha-
	dvandve praṇāma-samaye sa gaṇādhirājaḥ
	vighnān vihantum alam asya jagat-trayasya
	govindam ādi-puruṣaṁ tam ahaṁ bhajāmi 

51 	agnir mahi gaganam ambu marud diśaś ca
	kālas tathātma-manasīti jagat-trayāṇi
	yasmād bhavanti vibhavanti viśanti yaṁ ca
	govindam ādi-puruṣaṁ tam ahaṁ bhajāmi

52 	yac-cakṣur eṣa savitā sakala-grahāṇāṁ
	rājā samasta-sura-mūrtir aśeṣa-tejāḥ
	yasyājñayā bhramati sambhṛta-kāla-cakro
	govindam ādi-puruṣaṁ tam ahaṁ bhajāmi 

53 	dharmo 'tha pāpa-nicayaḥ śrutayas tapāṁsi
	brahmādi-kīṭa-patagāvadhayaś ca jīvāḥ
	yad-datta-mātra-vibhava-prakaṭa-prabhāvā
	govindam ādi-puruṣaṁ tam ahaṁ bhajāmi 

54 	yas tv indragopam athavendram aho sva-karma-
	bandhānurūpa-phala-bhājanam ātanoti
	karmāṇi nirdahati kintu ca bhakti-bhājāṁ
	govindam ādi-puruṣaṁ tam ahaṁ bhajāmi 

55 	yaṁ krodha-kāma-sahaja-praṇayādi-bhīti-
	vātsalya-moha-guru-gaurava-sevya-bhāvaiḥ
	sañcintya tasya sadṛśīṁ tanum āpur ete
	govindam ādi-puruṣaṁ tam ahaṁ bhajāmi 

56 	śriyaḥ kāntāḥ kāntaḥ parama-puruṣaḥ kalpa-taravo
	drumā bhūmiś cintāmaṇi-gaṇa-mayi toyam amṛtam
	kathā gānaṁ nāṭyaṁ gamanam api vaṁśī priya-sakhi
	cid-ānandaṁ jyotiḥ param api tad āsvādyam api ca sa 

57 	yatra kṣīrābdhiḥ sravati surabhībhyaś ca su-mahān
	nimeṣārdhākhyo vā vrajati na hi yatrāpi samayaḥ
	bhaje śvetadvīpaṁ tam aham iha golokam iti yaṁ
	vidantas te santaḥ kṣiti-virala-cārāḥ katipaye

*** Main prayer slokas ends.

60 	Yasyah sreyas-karam nasti
	Yaya nirvrtim apnuyat
	Ya sadhayati mam eva
	Bhaktim tam eva sadhayet
