rati-sukha-sāre gatam abhisāre madana-manohara-veśam |
na kuru nitambini gamana-vilambanam anusara taṃ hṛdayeśam

(Pallavi)
dhīra-samīre yamunā-tīre vasati vane vanamālī
pīna-payodhara-parisara-mardana-caṃcala-karayuga-śālī          (1)

nāma sametaṃ kṛta-saṅketaṃ vādayate mṛduveṇum 
bahu manute nanu te tanu-saṅgata-pavana-calitam api reṇum  (2)

patati patatre vicalati patre śaṅkita-bhavad upayānam
racayati śayanaṃ sacakita-nayanaṃ paśyati tava panthānam   (3)

mukharam adhīraṃ tyaja mañjīraṃ ripum iva kelisu lolam 
cala sakhi kuñjaṃ satimira-puñjaṃ śīlaya nīla-nicolam      (4)

urasi murārerupahita-hāre ghana iva tarala-balāke
taḍid iva pīte rati-viparīte rājasi sukṛta-vipāke          (5)

vigalita-vasanaṃ parihṛta-rasanaṃ ghaṭaya jaghanam api dhānam
kisalaya-śayane paṅkaja-nayane nidhim iva harṣa-nidānam    (6)

harirabhimānī rajaniridānīm iyam api yāti virāmam .
kuru mama vacanaṃ satvara-racanaṃ pūraya madhuripu-kāmam   (7)

śrījayadeve kṛtahariseve bhaṇati parama-ramaṇīyam .
pramudita-hṛdayaṃ harim atisadayaṃ namata sukṛta-kamanīyam (8)