1	vraje prasiddham navanīta-cauram
	gopānganānām ca dukūla-cauram
	aneka-janmārjita-pāpa-cauram
	caurāgragaṇyam puruṣam namāmi

2	Śrī rādhikāyā hrdayasya cauram
	navāmbuda-śyāmala-kānti-cauram
	padāśritānām ca samasta-cauram
	caurāgragaṇyam puruṣam namāmi

3	akincanī-krtya padāśritam yaḥ
	karoti bhikṣum pathi geha-hīnam
	kenāpy aho bhīṣaṇa-caura īdrg
	drṣţaḥ-śruto vā na jagat-traye ’pi

4	yadīya nāmāpi haraty-aśeṣam
	giri prasārān-api pāpa-rāśīn
	āścarya-rūpo nanu caura īdrg
	drṣţaḥ-śruto vā na mayā kadāpi

5	dhanam ca mānam ca tathendriyāṇi
	prāṇāmś ca hrtvā mama sarvam eva
	palāyase kutra dhrto ’dya caura
	tvam bhakti-dāmnāsi mayā niruddhaḥ

6	chinatsi ghoram yama-pāśa-bandham
	bhinatsi bhīmam bhava-pāśa-bandham
	chinatsi sarvasya samasta-bandham
	naivātmano bhakta-krtam tu bandham

7	man-mānase tāmasa-rāśi-ghore
	kārāgrhe duḥkha-maye nibaddhaḥ
	labhasva he caura! hare! Cirāya
	sva-caurya-doṣocitam eva daṇḍam

8	kārāgrhe vasa sadā hrdaye madīye
	mad-bhakti-pāśa-drḍha-bandhana-niścalaḥ san
	tvām krṣṇa he! pralaya-koţi-śatāntare ’pi
	sarvasva-caura! hrdayān na hi mocayāmi
