கோவர்த்தன மலையை நாம் வலம் வருவோமே  - அந்த 
கோவிந்தன் புகழ் பாடி ஆடிடுவோமே 
பார் முழுதும் அளந்தவனைப் பாடிடுவோமே  - அந்த 
பரந்தாமன் பொற்பாதம் பணிந்திடுவோமே 

மதன் மோகன் அழகினிலே மயங்கிடுவோமே  - நம் 
மாதவனின் குழலிசையில் சொக்கிடுவோமே 
குமரிக் கரைக் கோயில் கண்ட கோபாலனை  - நாம் 
கண்குளிர கண்டு என்றும் களித்திடுவோமே 

வெண்ணெய் உண்ட கண்ணனைப் பாடிடுவோமே  - அவன் 
மண்ணை உண்ட லீலைகளில் மகிழ்ந்திருப்போமே 
மை வண்ண கண்ணன் பதம் பணிந்திடுவோமே  - அவன் 
வேய்ங்குழலின் கானத்திலே உருகிடுவோமே
