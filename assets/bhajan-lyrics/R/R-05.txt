கோகுலக் கண்ணன் எந்தன் கலியுக வரதன்
லீலைசெய்து கீதை தந்தான் கலியுகக் கண்ணன்
		 	எந்தன் கலியுகக் கண்ணன்

தேவகி மைந்தன் அவன் ராதையின் கள்வன்
மண்ணை உண்டு விண்ணைக் காட்டும் கார்முகில் வண்ணன்
			எந்தன் கார்முகில் வண்ணன்

பார்த்தனின் பரமன் அவன் பரம தயாளன்
மலையைத் தூக்கி அபயம் தந்தான் யாதவ பாலன்
			எந்தன் யாதவ பாலன்

பாண்டவர் தோழன் அவன் பக்த வினோதன்
துயில் கொடுத்து மானம் காத்த நந்த குமாரன்
			எந்தன் நந்த குமாரன்